# Viikko 6

Viikon 6 tavoitteena on ollut spurtata projekti loppusuoralle. Työn kanssa on ollut suuria haasteita aiempien aikataulujen kanssa, joten tästä viikosta on tulossa työläs.

Kolmiointialgoritmin toteutus vaikuttaa ennakolta suoraviivaiselta, joten sen toteuttaminen pitäisi olla suhteellisen ripeää. Tämän jäälkeen testausta, sekä kiinteiden speksien luominen. Todennäköisesti varsinainen karttaluonti jää ohkaiseksi, mutta tuon algoritmin toteutus pitäisi onnistua, siitähän tässä kurssissa pohjimmiltaan on kyse.

Algoritmin toimintaan saaminen on osoittautunut huomattavasti vaikeammaksi kuin oletin. Olen törmännyt seinään useampana päivänä kolmioinnin kanssa, todennäköisesti en ymmärrä jotain Pythonin rakenteiden toimintaa, ja tästä syystä ohjelma ei toimi samoin kuin ajattelisin sen tuolla koodilla toimivan. Myös aihevalinta on todennäköisesti osoittautunut vääräksi, vaikka sinänsä kiinnostaa, on tässä ollut hieman liikaa täysin uusien asioiden opiskelua ja testaamista.

Testaamisen kannalta en ole päässyt edes alkuun vielä, koska koko ohjelmaa en ole saanut lainkaan toimimaan halutulla tavalla. Testaamisen toteuttaminen ei varsinaisesti pitäisi olla suuri työ, joten sen tekeminen ja bugien korjaaminen lopuksi pitäisi olla suoraviivaista, kunhan saisin sovelluksen toimimaan alkuunkin.

Viimeisen viikon tavoitteeksi jää testaus, bugit, ja edes jonkinlaisen toiminnallisuuden saaminen näkyviin, ellei tässä vaiheessa ole jo järkevää heittää pyyhettä kehään tämän osalta ja keskittyä lähestyvään tenttiviikkoon. Tässä vaiheessa alkaa tuntua, ettei ratkaisua löydy mistään, googlaamalla tai kokeilemalla. En saa kolmiointia toimimaan edes pienillä testeillä. Jotain en ymmärrä, miksei ohjelma luo oikein, vaikka luen rivi riviltä.

Olisi pitänyt valita yksinkertaisempi aihe. Geometrian kanssa säätäminen ei tällä kertaa tunnu onnistuvan, ja en pysty ajatuksella seuraamaan mitä koodi tekee erilailla kuin mielessäni.

Etenkin vertaisarviointia tehdessäni huomaan, kuinka simppelimpiäkin aiheita olisi ollut. Noh, tyhmästä ja kunnianhimoisesta päästä kärsii ja niin edelleen..

Tähän mennessä viikolla käytetyt tunnit: 31